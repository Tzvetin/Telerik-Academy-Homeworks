# Chain of responsibility

Този шаблон за дизайн позволява да се предава една заявка от един обект на друг, докато заявката бъде изпълнена. Всеки обект във веригата знае за съществуването единствено на следващия обект и има негова референция в себе си. Когато един обект получи заявката, той или я изпълнява, или я предава нататък по веригата. Обектът, създал заявката, реално не знае кой от обектите във веригата я е изпълнил. Редът на получателите е изключително важен, тъй като първият получател, който е в състояние да изпълни заявката, прекъсва веригата и изпраща обратно резултата. Така той никога не достига до по-далечните брънки в тази верига. 
