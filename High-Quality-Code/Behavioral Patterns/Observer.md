# Observer

Шаблонът Observer дефинира връзка „едно към много“. Когато един обект смени състоянието си, този шаблон позволява множество обекти, които го „наблюдават“, да научат за това. Observer дава отделни интерфейси за прихващачи на събития (делегати) и за нещата, които предизвикват събитията (events). Той се използва доста често при изграждане на потребителски интерфейс. Когато един обект зависи от друг, тогава той се закача за него и чака дадено събитие да настъпи. Обектът, изпращащ информацията, има в себе си списък с обектите, които трябва да бъдат информирани. Той може да закача, откача и осведомява наблюдателите. Event събитията, вградени в .NET, са базирани на този шаблон. 
