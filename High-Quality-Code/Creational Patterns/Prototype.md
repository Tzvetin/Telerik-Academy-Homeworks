# Prototype

Този шаблон се използва когато искаме да ползваме вече съществуващ обект и просто да го клонираме. На практика създаваме нова инстанция на обекта без да ползваме ключовата дума “new”.  Така не извикваме конструктора, а взимаме нещо на готово. Prototype се използва най-често в два случая. Първият е когато ползването на конструктора струва скъпо откъм време и ресурси. Тогава излиза по-изгодно да клонираме обекта и по този начин да избегнем тежката тромава процедура по създаването му. Вторият случай на употреба е когато върху един вече създаден обект са нанесени множество различни промени. Ако ние искаме да вземем и да запазим текущото му състояние след вече настъпилите промени и преди евентуални допълнителни такива, можем да ползваме Prototype Pattern. В .NET разполагаме с вградения интерфейс IClonable, който ни дава този шаблон. Достатъчно е в даден клас, който имплементира IClonable,  да се създаде метода Clone. Той връща клониран обект, запазващ текущото състояние на желания от нас обект. 
