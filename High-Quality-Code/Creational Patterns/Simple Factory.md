# Simple Factory

Това е един не съвсем истински креативен шаблон за дизайн, а разновидност на Factory Pattern. Той е един от най-често използваните креативни шаблони, въпреки че не постига нивото на абстракция на останалите Factory Patterns.  Основната му цел е да скрие от външния свят логиката по създаването на по-сложни обекти. Тази логика се скрива зад един статичен или по-добре инстанционен метод, който решава кой конструктор да бъде извикан. Ако искаме да създаваме нови обекти ние просто трябва да се обърнем към това Simple Factory. Така е необходимо да правим промяна само на едно място в кода и реално преизползваме съществуващата вече логика. 
